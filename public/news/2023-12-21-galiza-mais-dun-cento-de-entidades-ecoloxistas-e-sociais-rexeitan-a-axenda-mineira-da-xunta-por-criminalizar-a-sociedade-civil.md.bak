---
title: '[Galiza] Máis dun cento de entidades ecoloxistas e sociais rexeitan a Axenda Mineira da Xunta por criminalizar a sociedade civil'
author: Publicação Comunitária
type: post
date: 2023-12-21T19:32:12+00:00
url: /news/2023-12-21-galiza-mais-dun-cento-de-entidades-ecoloxistas-e-sociais-rexeitan-a-axenda-mineira-da-xunta-por-criminalizar-a-sociedade-civil/
autopostToMastodon-post-status:
  - off
autopostToMastodonshare-lastSuccessfullTootURL:
  - https://social.coletivos.org/@ptrevolutiontv/111620072581469236
categories:
  - Ecologia e Animais
  - Indymedia
tags:
  - Galiza
  - Lawfare
  - Mineria

---
**Esixen á Xunta a retirada do documento porque vulnera os principios de neutralidade e obxectividade da administración, sendo absolutamente tendencioso.**

**Denuncian que a estratexia da Xunta fomenta o ‘lawfare’ contra as organizacións sociais e ampara unha campaña descarada de proselitismo e propaganda en centros educativos.**

Máis de 100 entidades ecoloxistas, veciñais, sindicais, agrarias e do mar veñen de denunciar publicamente a “Axenda de Impulso da Minaría Sostible de Galicia 2030” que lanzou este mes a Xunta de Galicia. Censuran a visión totalmente tendenciosa do documento que criminaliza os colectivos que veñen sacando á luz as ilegalidades do sector mineiro. Para as entidades asinantes, a Axenda evidencia a captura total da Xunta polo lobby mineiro e desacredita a Administración ao vulnerar os principios de neutralidade e obxectividade, polo que esixen a súa retirada inmediata.

Ao longo do documento, noméase repetidamente o “ecoloxismo radical” e o “forte activismo das asociacións ecoloxistas” ou a “utilización da minaría como arma en Galicia” como “ameaza”, mentres se critica a existencia dunha “mobilización social promovida por grupos con intereses moi distintos aos intereses locais e do entorno”, en alusión aos colectivos sociais opostos a determinados proxectos ambientalmente nocivos. Se ben a Axenda indica que para a súa elaboración se mantiveron reunións e entrevistas con representantes de “asociacións ambientalistas”, ningunha das entidades que veñen de censurar o documento participou.

Para os colectivos sociais, a adopción da Axenda Mineira pola Xunta é un ataque frontal ao estado de dereito, pois parte de que a participación social e a cidadanía ambiental activa son unha ameaza para a sociedade. Ao presentar como un problema serio os colectivos ecoloxistas, veciñais, agrarios e do mar que veñen denunciando as ilegalidades das empresas mineiras e da propia Xunta, preténdese claramente socavar a súa lexitimidade e apoio social criminalizándoos.

Pola contra, a Axenda omite o impacto ambiental que causan as mineiras, con ducias de expedientes sancionadores afectando tanto á minaría metálica en casos como os Touro, San Finx, Penouta ou Varilongo como a explotacións de lousa, minerais industriais, caliza ou áridos. Boa parte destas ilegalidades saen á luz e acaban por ser sancionadas precisamente pola denuncia de colectivos sociais, ante a pasividade e cumplicidade da Administración galega, que agora califica estes colectivos como unha grande “ameaza”.

O lanzamento da Axenda e esta criminalización da oposición a determinados proxectos mineiros dase precisamente nun contexto no que tanto as empresas mineiras como o propio lobby veñen utilizando cada vez máis o ‘lawfare’ e as accións estratéxicas contra a participación pública (“SLAPP”, nas súas siglas en inglés) para tentar desmobilizar os colectivos sociais mediante o acoso xudicial. Os colectivos asinantes denuncian este tipo de prácticas utilizadas en casos como os da canteira de Cementos Cosmos en Triacastela, as minas de San Finx e Varilongo ou, recentemente, pola propia Cámara oficial Mineira.

**Inxección de fondos públicos e promoción da enxeñaría social**

A Axenda desprega un plan meticuloso para influir nas percepcións sociais da minaría, ocultando as súas negatividades e presentando unha imaxe irreal, centrándose sobre todo nas máis cativas. Así, contempla unha “campaña divulgativa nos centros educativos” e a promoción do lavado de cara verde a través do portal de propaganda “Minaría Sostible de Galicia” da Cámara Oficial Mineira. Con estas accións, que tamén inclúen o lanzamento dun “distintivo de sustentabilidade”, a Xunta pretende precisamente desarticular a oposición social procurando silencio frente as ilegalidades do sector.

A estratexia tamén contempla unha inxección de fondos públicos sen precedentes ao lobby mineiro, encabezado pola Cámara Oficial Mineira, e que xa recibiu millóns de euros para accións de lavado de cara verde nos últimos anos. Desde os colectivos asinantes, demandan que, pola contra, estes fondos se dediquen a fortalecer a capacidade e profesionalidade dos distintos servizos de inspección e control do sector mineiro e á restauración das numerosas explotacións abandonadas que supoñen un risco para a saúde das persoas e dos ecosistemas.

**Entidades asinantes:**

A de Rousmeri  
A Jalleira – Asociación forestal e de educación ambiental  
A Quenlla  
A Rente do Chan-PLADEVER  
A Ría Non se Vende  
Afectad@s pola Mina de San Acisclo en Muras  
Amigas da Terra  
Amigas das Árbores de Ourense  
Arabías Soc. Cooperativa Galega  
Asociación A Lama Vive  
Asociación Alarma na Terra de Montes  
Asociación Ambiental Contramínate  
Asociación Ambiental e Cultural Tralapena  
Asociación Amigas das Cegoñas  
Asociación APEOM  
Asociación Asemblea do Suído  
Asociación Avoar  
Asociación Axóuxere Editora  
Asociación Cívico Cultural Terra de Outes  
Asociación Cultural Canle de Lira  
Asociación Cultural Bubela de Abuín  
Asociación Cultural Charanga Tabernícolas do Leiradal  
Asociación Cultural Fuco Buxán  
Asociación Cultural Liceo Mutante  
Asociación Cultural Lucerna  
Asociación Cultural Vagalumes da Estrada  
Asociación Cultural Unha Gran Burla Negra  
Asociación de Afectados polas Canteiras de Budiño  
Asociación de Amigos da Dorna Meca  
Asociación de Crianza Respetuosa Xoaniñas  
Asociación de Defensa Medioambiental Salvemos Monteferro  
Asociación de Indignados de Gestoso  
Asociación de Productores de Mexillón da Pobra do Caramiñal  
Asociación de Productores de Mexillón de Vilaxoán  
Asociación de Veciños San Vicente de Niveiro  
Asociación Eco-social, Cultural e Medioambiental Boca de Sapo  
Asociación Ecoloxista Arco Iris  
Asociación Fixing  
Asociación Galega de Consumidores e Usuarios ACOUGA  
Asociación Medioambiental e Cultural A Pedra que Fala  
Asociación Nove Refachos  
Asociación para a Defensa Ecolóxica de Galiza (ADEGA)  
Asociacion pola defensa da Ría de Pontevedra (APDR)  
Asociación Ridimoas  
Asociación Sachos á Rúa  
Asociación Touda  
Asociación Turístico Comarcal Ría de Muros e Noia  
Asociación Veciñal de Lentille  
Asociación Veciñal Grixoa de Esternande-Minas de Varilongo  
Asociación Verdegaia  
Asociación Véspera de Nada por unha Galiza sen petróleo  
Ateneo Libertario Pontevedra  
BerXallas Minaría Destrutiva Non  
Brexa, Asociación de Custodia do Territorio  
Biblioteca Maravilhas  
Central Unitaria de Traballadoras – CUT Galiza  
Centro de Saberes para a Sustentabilidade  
Centro Social A Gentalha do Pichel  
Centro Social A Pedreira  
Centro Social Mádia Leva  
Colectivo Agrocuir da Ulloa  
Colectivo Arroutada  
Colectivo ArteLixo  
Colectivo Berro Seco na Defensa dos Dereitos e Liberdades  
Colectivo Capitán Gosende  
Colectivo O Suído  
Comisión contra as Minas na Terra Chá  
Confederación Nacional do Traballo – CNT Galiza  
Confraría de Pescadores de Noia  
Confraría de Pescadores de Portosín  
Cornado Mina Non  
Coordinadora Galega de ONG para o Desenvolvemento  
CSA Casa Colorida  
Ecoloxistas en Acción  
Federación Ecoloxista Galega  
Federación Rural Galega (FRUGA)  
Fridays for Future Santiago  
Fundação Montescola  
Greenpeace  
Instituto Resiliencia  
Movemento Galego polo Clima  
Naturgalicia  
Organización Galega de Comunidades de Montes  
Plademar Muros-Noia  
Plataforma anti-minas de Mesía  
Plataforma Casalonga limpa de residuos  
Plataforma comarcal contra as verteduras da mina de San Fins  
Plataforma de Afectados polo Vertedoiro de Miramontes-Santiago  
Plataforma de Defensa do Sur da Dorsal Galega  
Plataforma en Defensa da Ría de Arousa (PDRA)  
Plataforma Galega para a Defensa Animal e da Natureza  
Plataforma Oro No  
Plataforma pola Defensa do Monte Neme  
Plataforma pola Convivencia Ética coa Fauna Silvestre  
Plataforma pola Protección da Serra do Galiñeiro  
Plataforma pola Recuperación do Sar  
Plataforma Quixote de Outes  
Plataforma SOS Suído-Seixo / Minas Albertas Non  
Plataforma Turonio pola Defensa do Territorio  
Plataforma Veciñal Mina Touro – O Pino Non  
Plataforma Veciñal Si a un Rural Vivo  
Rompamfilas Coletivo Antimilitarista  
Rede para o Decrecemento Eo-Navia Galiza O Bierzo  
Salvemos a Comarca de Ordes  
Sindicato Labrego Galego – Comisións Labregas  
Sinha PACA Plataforma de Activistas Culturais e Artistas  
Sociedade Galega de Historia Natural (SGHN)  
Sociedade Histórica e Cultural Coluna Sanfins  
SOS Encrobas  
Tarabelada Asociación Medioambiental e Cultural  
The Foundry  
Zuleiro Grupo de Consumo